21

Rex autem a puppi vix tandem affatur amicum3
“ Scilicet antiquus saeclorum invertitur ordo;
Ipse Deus miro versat discrimine sortes,
Auspicium infaustum metuens moresque sinistros.
Tute ipsum solare, mihi solatia nulla3
Vixi equidem3 at labem si vita admiserit, Ipse
Eluat, intus agens, puramque reliquerit olim.
Tu tamen interea, si non datur ora tueri,
Pacem animo exora3 plus effecisse precando
Quam credat, gens caeca valet. Proinde alta, memento
Vox tua surgat, aquae in morem, noctesque diesque.
Nam quid habent homines, quem tandem in corde volutant,
Cujus egent prona, et terram spectantia, sensum,
Si, praesente Deo, duplices ad sidera palmas
Non pro se extendunt, carisque sodalibus unquam?
Non alio auspicio celso circum aurea coelo
Nectit amor vincla, et totum complectitur orbem.
Jamque vale, longam, insigni comitante caterva,
Fata viam ostendunt3 ni vana illudat imago,
Spes etenim dubiam rapit in contraria mentem,
Qua nostram accipiat ripis Avalonia cymbam3
Qua¹ neque nix acri cecidit concreta pruina,
Non venti infremuit rabies3 in valle reducta
Dulcia mobilibus crepitant pomaria rivis,
Fronde coronata, atque aestivi marmoris unda,
Quae recreent fessum, et spirent medicamina ramis.”

Dixerat, interea stagno se obvertere linter
Remorum impulsu, leves ut inhorruit alas
Albus olor, ferale canens, mortemque sub ipsam
Se subigit fluctu, et fusco pede reppulit amnem.
Multa movens animo, et sortem miseratus amici,
Stabat Eques, dum cymba diem porrecta sub ipsam,
Visa relucenti nebulam dispergere coelo,
Maestaque vox latis paulatim obmutuit undis.

HENRY FnAncls SnmnmAnu.

