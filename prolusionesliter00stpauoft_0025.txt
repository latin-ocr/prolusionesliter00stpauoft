ARTURI MORS.

OLLI incedenti jamdudum Arturus anhelat,
Ac veluti instrato versant quem somnia lecto,
Cum silet alta domus, fessum, suspiria ducens,
Voce ciet comitem, tacitaeque immurmurat auri.
“ Venimus, ahl sero nimium—me vulnus acerbum
Conficit ”—Ille jugis clivosi tramitis instat,

Ipse suo humescens flatu, majorque videri
Humano, pressitque aspersos frigore colles.
Subsequitur pelagi fremitus, vox ante morantem
Prolicit, et caecis stimulat mens motibus ultro.
Arma pruinosis crepitant ferrata cavernis
Horrendum3 dextra laevaque immugit eunti
Dura silex, quoties saxis innixus adhaeret,
Lubricaque incerto superat fastigia gressu,
Fortis Eques, resonatque armatis calcibus icta.
At subito aequoreis stagnum sese obtulit undis,
Cynthiaque hiberno metuens decedere coelo.

Tum ferrugineam fluvio se immittere cymbam,
Funere& indutam veste, et nigrantibus umbris,
Conspiciunt, densaque impleri transtra caterva,
Cui stola demissa, et longa circumdata palla,
Mirantur, ceu sint formae per somnia visae3
Tres juxta insignes luxu, auratisque coronis,
Maesta tremiscentes feriunt conquestibus auras3
Omnibus una simul vox est, dolor omnibus unus;
Qualis, inaccessis per noctem ventus in oris
Stridet, ubi immanem nunquam per saeeula mundi
Aut premere, aut pressisse putes vestigia terram.

c

